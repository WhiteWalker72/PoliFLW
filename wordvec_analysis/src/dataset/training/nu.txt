Samen gaan we campagne voeren! We hebben jouw hulp nodig om duizenden mensen over te halen om op 20 maart te kiezen voor een rechtvaardig Noordholland!

En dus zijn we op zoek naar flyeraars die tot 19 maart in hun eigen straat en/of buurt flyers huis-aan-huis willen verspreiden. Je bepaalt zelf hoeveel tijd je wilt besteden. Met elk uurtje flyeren help je de SP!

Je contactgegevens worden uitsluitend gebruikt voor de organisatie van de verkiezingscampagne. Je gegevens zullen worden verwerkt volgens de Algemene Verordening Gegevensbescherming. Na de campagne worden je persoonsgegevens weer verwijderd.

De gemeente Boxtel stond vorig jaar nog op plaats 120 in de misdaadmeter maar is dit jaar gestegen naar plaats 82.

Als we naar de trend op langere termijn kijken, blijkt er wel een daling te zijn voor de meeste misdaadvormen. Dat is een hoopvolle ontwikkeling. Toch maken wij ons zorgen over de stijging van afgelopen jaar. Vooral de toename van het aantal bedreigingen (een stijging van 45 procent) en het aantal vernielingen en inbraken zijn daarbij opvallend. D66 Boxtel vindt dit een zorgelijke ontwikkeling.

We realiseren ons dat Boxtel een voor criminelen aantrekkelijke ligging heeft langs de A2 en een NS-station. Toch zijn de verschillen met omliggende gemeenten erg groot. Veiligheid is een van de belangrijkste punten in een prettige leefomgeving en het is belangrijk dat elke inwoner van onze gemeente zich veilig voelt.

Wij hebben hier de volgende vragen over:
Het aantal misdrijven – met name bedreigingen – is in onze gemeente fors gestegen. Heeft u hier een verklaring voor? – Op eerdere vragen over dit onderwerp gaf u aan dat de bevolkingssamenstelling in Boxtel anders is dan omliggende gemeenten. Is bekend of de misdrijven vooral worden gepleegd door inwoners van onze gemeente of door inwoners van andere dorpen of steden? Zijn er concrete plannen om actie te ondernemen om zo het aantal misdrijven in Boxtel terug te dringen?

We signaleren dat Boxtel in 2016 ook erg hoog stond in de Misdaadmeter. In 2017 daalde het aantal misdrijven en in 2018 steeg het weer (een soort jojo-effect).
Heeft u een verklaring voor de grote wisselingen? Buurtwhatsapp kan helpen om criminaliteit tijdig te signaleren waardoor actie kan worden ondernomen. Is bekend hoeveel wijken in Boxtel deze app gebruiken? Is hierdoor bijvoorbeeld ook de flinke daling in het aantal auto-inbraken te verklaren? Heeft u inzage in het aantal uren dat door de politie in Boxtel per jaar wordt besteed aan de verschillende soorten misdaad? Is het mogelijk een beeldvormende bijeenkomst te organiseren waarin de gemeenteraad door de politie geïnformeerd wordt over misdrijven en problemen in de gemeente Boxtel?

Aan de Duinlustlaan ligt de buitenplaats Duinlust. Ooit zal het gebied wel hebben behoord tot  het  tegenover gelegen Elswout, maar dat is al een hele poos geleden. Tegenwoordig staat er een statig gebouw uit het begin van de vorige eeuw, in een stijl die eclectisch wordt genoemd. Zeg maar: van alles wat. Smaken verschillen – leve de vrijheid – maar toen, en nog lang daarna vond men dat mooi. Voor Bloemendaal geldt dat nog véél sterker.  In allerlei lokale regelgeving is vastgelegd dat we dit tot in lengte van jaren mooi moeten blijven vinden.

Op zeker moment kan ons dit lelijk opbreken. Want hoe gaat het vaak met landhuizen? Wanneer de bezitter met zijn entourage eenmaal vertrokken is, start  er een lange reeks van anderssoortig gebruik. Een tijdlang heeft het CIOS er gezeten, en de opstallen uitgebreid met leslokalen en sportfaciliteiten. Toen het weer leeg kwam te staan bood het onderdak aan een allegaartje;  kantoren en kantoortjes, een enkele  verdwaalde gezondheidswerker. Steeds maar voor relatief korte tijd.

En ondertussen, terwijl het landhuis verkommerde, was de Bloemendaalse politiek bezig om alle regelgeving zodanig vast te timmeren, dat iedere ontwikkeling onmogelijk werd gemaakt. Groen blijft groen, landhuis blijft landhuis. En wee degene die met een plan komt om een landhuis te splitsen zodat er meerdere bewoners een plek kunnen vinden.

Want dit laatste gebeurde er onlangs; een principe verzoek om de buitenplaats te herontwikkelen. Dat hield in een zodanige inpandige verbouwing dat er 15 luxe appartementen konden worden gerealiseerd, zowel in het hoofdhuis zelf als op de plaats waar nu nog de lesgebouwen staan. Die worden gesloopt, en er komt iets moois voor in de plaats. Auto’s gaan ondergronds. Het park rond het huis wordt in oude luister herstelt, waarbij ook de aansluiting op de Duinlustweg op de schop gaat. O ja, het park is in eigendom van Staatsbosbeheer, en dat blijft ook zo. Zij zorgen voor het beheer. Het park blijft dan – net zoals nu – openbaar. Doelgroep: vermogende senioren.

Je zou menen: doen! Immers, veel senioren willen graag in onze regio blijven, maar zitten vast in hun te groot en onpraktisch huis. Ze willen graag verhuizen naar een gelijkvloers appartement, maar wel graag in een stijlvolle omgeving en ambiance.  Zo krijg je ook in dit segment van de woningmarkt de zo noodzakelijke doorstroming.

Het college had wel oren naar het plan. Het diende een maatschappelijk belang en het was overduidelijk dat het resultaat een aanmerkelijke verbetering zou betekenen van de ruimtelijke kwaliteit. Maar al snel werd duidelijk dat er drie beren op de weg liepen, die onmogelijk opzij te zetten zijn. Zo is daar allereerst het bestemmingsplan “Landelijk gebied 2013”. Als dit nou nog het enige was zou het college met een wijzigingsvoorstel naar de raad zijn gekomen. Maar de twee andere beren liepen dan nog vrolijk rond: de “Nota Ruimtelijke Beoordeling 2017” en vooral ook de “Nota Landgoederen Bloemendaal 2016”. Dit alles was teveel van het goede, en het plan ging roemloos ten onder in de speciaal voor Bloemendaal opgetuigde regelgeving.

Dat het ook anders kan, bewijzen diverse gemeenten zoals bijvoorbeeld in ’t Gooi en op de Utrechtse Heuvelrug. Met oog voor de omgeving zijn hun regels veel meer toegerust op maatwerk. Wanneer dat zo te pas komt stellen wij dit ook telkens voor, tot nu toe zonder daarvoor van de zittende coalitie de handen op elkaar te krijgen.

Voor een PvdA-er als ik brengt dit een vreemd gevoel teweeg. Ben ik nou écht de enige echte liberaal in de raad? En het landhuis verkommert ondertussen gewoon door.
Maandag 11 maart bezocht de Foodtruck onze gemeente, dit was bij het station in Elst. We deelden appels en appelsap uit en magazines en folders. Ondanks het slechte weer waren er toch goede gesprekken.

Donderdag 14 maart 2019 komt staatssecretaris Paul Blokhuis van Volksgezondheid naar Dedemsvaart. Hij bezoekt rond 13.30 uur Dedemsvaart. Blokhuis zou aanvankelijk samen met minister Arie Slob voor Onderwijs komen. Samen zouden zij aanwezig zijn bij een ontmoeting met leerlingen en docenten van het Vechtdal College en de Zeven Linden. Slob kan vanwege de agenda van de Tweede Kamer het bezoek niet meemaken. Paul Blokhuis zal worden geïnformeerd over de eerste resultaten van de preventie aanpak van de gemeente Hardenberg volgens het IJslands model. Het Vechtdal College en De Zeven Linden doen daar aan mee. Het bezoek vindt onder meer plaats in het kader van de campagne van de ChristenUnie Overijssel. Er zullen ook (kandidaat) statenleden bij het bezoek aanwezig zijn.

Tijdens het bezoek zal staatssecretaris Blokhuis kennis nemen van de resultaten van het IJslands preventiemodel waar de gemeente Hardenberg aan mee doet. Het gaat in het IJslands preventiemodel om preventiebeleid rondom alcohol, roken en drugs.

Wethouder Alwin te Rietstap van de gemeente Hardenberg zal de eerste resultaten delen van de enquête waar de leerlingen en ouders van de beide scholen aan hebben deelgenomen.  De IJslandse aanpak wordt als succesvol beschouwd en past bij het preventieve beleid waar de gemeente Hardenberg op inzet. In het model wordt nagegaan welke risicovergrotende factoren er zijn en hoe die aangepakt kunnen worden. Op basis van de uitkomsten van de enquête wil Hardenberg doelgerichter preventiebeleid ontwikkelen.

Staatssecretaris Blokhuis zal worden meegenomen in de eerste uitkomsten. Hij gaat daarover met jongeren van het Vechtdal College en van De Zeven Linden in gesprek.

De ChristenUnie is een groot voorstander van een goede preventie aanpak. Blokhuis van Volksgezondheid heeft dat in zijn portefeuille. Het past ook in de lijn het streven naar gezonde scholen waar de ChristenUnie Overijssel voorstander van is.  De presentatie van de eerste Hardenbergse resultaten valt wat dat betreft perfect samen met het bezoek van de staatssecretaris.

De Eerste Kamer heeft vandaag ingestemd met het voorstel om transgender personen en intersekse personen expliciet te beschermen tegen discriminatie.

D66-Kamerlid Vera Bergkamp: “Het is stuitend dat transgender personen en intersekse personen zo vaak te maken hebben met discriminatie. Transgender personen worden zelfs achtergesteld op de arbeidsmarkt, hun werkloosheidspercentage ligt 20 procent hoger dan gemiddeld. Deze wetswijziging versterkt hun rechtspositie en maakt voor iedereen duidelijk dat discriminatie van transgender personen en intersekse personen onacceptabel is.”

Bergkamp heeft samen met Kirsten van den Hul (PvdA) en Nevin Özütok (GroenLinks) een initiatiefwet ingediend om de Algemene wet gelijke behandeling (Awgb) aan te passen. Transgender personen en intersekse personen worden vaak geconfronteerd met discriminatie, zo blijkt uit onderzoek.

Het wetsvoorstel expliciteert dat onder discriminatie van geslacht ook vallen: discriminatie op grond van geslachtskenmerken (vrouwelijke en/of manlijke lichaamskenmerken), genderidentiteit (of je je vrouw of man voelt) en genderexpressie (of je je masculien of feminien gedraagt). Daarmee worden transgender personen en intersekse personen expliciet beschermd tegen discriminatie.

Iedereen moet zichzelf kunnen zijn

Van den Hul: “Helaas is voor veel transgender personen en intersekse personen discriminatie aan de orde van de dag. Met deze wetswijziging geven wij een heel duidelijk signaal: iedereen moet zeker zijn dat je jezelf kan zijn. Wie je ook bent.”

Özütok: “Nederland moet weer in de top 10 komen van meest LHBTI-vriendelijke landen van Europa en deze wet draagt daaraan bij. Want het maatschappelijke probleem, de achterstelling waar mensen in de praktijk mee te maken hebben, is de reden dat wij deze initiatiefwet hebben gemaakt. Ik ben trots en blij met ons resultaat vandaag.”

D66 Tweede Kamerlid Paul van Meenen wil dat de overheid het onderwijsgeld direct aan de scholen geeft. Nu is het nog zo dat het onderwijsgeld wordt overgemaakt naar schoolbesturen.

Deze koepels verdelen het geld vervolgens over de scholen. Daardoor blijft er te vaak en te veel geld dat bedoeld is voor onderwijs hangen bij de onderwijsbesturen.

Van Meenen: “Wie betaalt, bepaalt. Het geld moet wat D66 betreft naar Juf Ank, niet naar ‘Pjotr-Jan van de koepel’. Op school worden de lessen gegeven door de leraren aan de leerlingen. Daar gebeurt het, daar is het onderwijs. Dus daar moet dan ook het geld naartoe. Niet eerst naar een bestuur dat eerst hun eigen lasten betaalt en vervolgens het geld dat overblijft aan scholen geeft om lerarensalarissen en wiskundeboeken van te betalen. Dat is de omgekeerde wereld.”

D66 komt dit jaar nog met een initiatiefwet om het onderwijsgeld direct aan de basisscholen en middelbare scholen te geven, in plaats van aan de besturen.

D66 vindt het fundamenteel verkeerd dat het geld aan besturen wordt gegeven in plaats van aan de scholen. Minister Slob (Onderwijs) wil eerst onderzoeken of de financiering kan worden omgedraaid. En dan is het nog afwachten of de minister daadwerkelijk actie onderneemt. Daar wil Van Meenen niet op wachten. Daarom gaat D66 zelf met een initiatiefwet komen: “We geven fors extra geld uit aan onderwijs. Maar in de klas merken leraren daar nu nog te weinig van. Daarom willen we niet afwachten maar doorpakken. Leraren die nu lesgeven en leerlingen die nu in de klas zitten hebben het geld zo snel mogelijk nodig. Daarom kom ik dit jaar nog met mijn initiatiefwet.”

Geen extra manager, maar extra leraar

Van Meenen erkent dat veel onderwijsbestuurders goed werk doen. Maar soms gaat het ook mis. Zo houden veel koepels zich niet aan de afspraken in de functiemix waardoor te weinig leraren in een hogere salarisschaal terecht zijn gekomen. En er blijft 238 miljoen euro bij samenwerkingsverbanden op de plank liggen. Terwijl dat geld bedoeld is voor de zorg van kinderen die extra aandacht nodig hebben met passend onderwijs. En er worden soms hoge afdrachten geëist van scholen, terwijl onduidelijk is wat de scholen ervoor terug krijgen. “Het geld is voor onderwijs, niet voor besturen”, aldus Van Meenen. “Ik kan me goed voorstellen dat scholen bijvoorbeeld gezamenlijk de administratie en het onderhoud van de panden laten doen. En dat kan straks met mijn wet ook nog steeds. Maar die beslissing moet van de school zijn, niet van bestuurders. Dat is het fundamentele verschil. Want besturen hebben de neiging uit te dijen. Er wordt een extra manager aangenomen, een extra adviseur. En dan krijgen die eerst betaald, en wat er overblijft gaat naar de scholen. Dat is verkeerd en dat wil ik niet.”

Goed onderwijs voor iedereen is de beste garantie voor een goede toekomst voor iedereen. Daarom investeert D66 met dit kabinet elk jaar 1,9 miljard euro extra in het onderwijs. Het is belangrijk dat het geld zoveel mogelijk in de klas terecht komt, zodat we er het onderwijs mee verbeteren. Een goed voorbeeld hiervan is hoe de 430 miljoen euro extra die voor werkdrukverlaging wordt ingezet. D66 heeft zich er voor ingezet dat dit extra geld direct naar scholen gaat. Daardoor is op elke school met de leraren besproken waar het geld aan uit wordt gegeven: een extra leraar, een extra conciërge, of waar ook maar behoefte aan is. Zo zou het met al het geld voor de scholen moeten gaan.

Het voorscheiden van plastic, metalen en drankenkartons (PMD) kost inwoners veel tijd en ruimte in huis. In regio's waar het restafval en PMD pas na ophalen door de reinigingsdienst van elkaar gescheiden wordt, blijkt dat het ook anders kan. OMRIN behaalt in het noorden van ons land steeds betere resultaten met nascheiding. En nieuwe technieken schreiden rap voort. Over enige jaren is huishoudelijk voorscheiden volledig achterhaald en kan Nieuwegein een investering van miljoenen afschrijven.

Maar het Nieuwegeinse college van B&W veegt argumenten tegen voorscheiding structureel van tafel. In de afgelopen 4 jaar hebben raadsleden regelmatig om objectieve cijfers gevraagd. Het recent verschenen onderzoeksrapport is onvolledig, staat vol meningen in plaats van de gevraagde cijfers en er wordt geen wederhoor toegepast.

In de laatste commissievergadering bleek dat gemeente Nieuwegein nascheiden als een niet circulaire oplossing ziet. Wie tegen voorscheiden van PMD is, is voor het verwoesten van onze leefomgeving. OMRIN laat zien dat nascheiden een winstgevende circulaire oplossing is. Maar Nieuwegein zet ze weg als milieucriminelen.

Volgens de gemeente is het een kwestie van ‘de inwoners bewust maken van het belang van het scheiden van grondstoffen uit het afval’. De burger moet zich schuldig voelen over het spoor van afval dat hij achter laat. Burgers moeten de regels voor het scheiden van afval goed in de gaten houden, wekelijks bestuderen en als moraalpolitie achter hun kinderen aanzitten om te zorgen dat zij zich netjes aanpassen aan de wetten van de vrije markteconomie. De industrie dicteert: de burger moet het afvalprobleem oplossen.

Geen woord over alle mislukte verpakkingsconvenanten. Al bijna 40 jaar houdt de industrie de overheid aan het lijntje. Geen woord over het in gebreke blijven van de politiek. Onderzoeken wijzen steeds weer uit dat convenanten niet werken. Boetes en belastingen wel, maar dat ligt politiek niet zo lekker. Voor het afwentelen op de burger is niet zoveel politieke moed nodig. Zolang bijvoorbeeld piepkleine geheugenkaartjes voor je telefoon in een enorme berg plastic verpakt worden, gaan we dit probleem niet oplossen. De plasticberg neemt mondiaal reusachtige vormen aan. Plastic scheiden, zorgt niet voor minder plastic.

Met "omgekeerd inzamelen" worden de maatregelen groengewassen. Het houdt dus ook in dat het restafval niet meer aan huis ingezameld wordt. Ouden van dagen bijvoorbeeld moeten met hun afval straks tot 300 m lopen naar een straatcontainer. En dat terwijl ik nu al zeer regelmatig door voorbijgangers in mijn containers gedumpt afval aantref, bij het oud papier of in de GFT.

Een investering van bijna 6 miljoen euro en hoge structurele kosten van het systeem worden als noodzakelijk betiteld. Nieuwegein wil afvalcoaches om burgers die hun afval niet goed scheiden op te voeden. Een lachertje met 2 mensen in deeltijd op 60.000 inwoners. De langspeelplaat van milieufundamentalisten hangt al jaren in zelfde groef: ‘de mens is schuldig en moet boeten voor het verwoesten van de leefomgeving’. Voor een meer rationele benadering is geen ruimte en zo gaan we door met het naar de knoppen helpen van de aarde.

Op afvalvrije basisscholen wordt onze kinderen geleerd dat verpakkingsafval geen probleem is, als je het maar in het juiste vakje stopt. Dan noemen we het geen afval meer en schijnt het probleem opgelost! Is dit groenwassen van afval, of hersenspoelen van kinderen?

 Nederland en andere EU-landen hebben Saoedi-Arabië donderdag twee tegengestelde signalen gegeven.

Aan de ene kant weigerden ze onder zware Saoedische en Amerikaanse druk Saoedi-Arabië aan te wijzen als land dat extra gecontroleerd moet worden om financiering van terrorisme te voorkomen, al had de Europese Commissie daar op aangedrongen.

Bijna gelijktijdig gaf de EU de Saoediërs op een VN-vergadering van de Raad voor de Mensenrechten in Genève een diplomatieke draai om de oren. Samen met acht andere landen riep de voltallige EU Saoedi-Arabië dringend op tien vreedzame gevangen, volgens sommige berichten ook gemartelde vrouwenactivisten vrij te laten. Bovendien riepen ze Riad op mee te werken met een VN-onderzoek naar de moord op de Saoedische journalist Jamal Khashoggi. Het is voor het eerst sinds de Raad in 2006 werd opgezet dat Saoedi-Arabië zo’n openlijke vermaning krijgt.

In Brussel waren de EU-staten Saoedi-Arabië meer ter wille. Onder zware Saoedische en Amerikaanse druk verwierpen de EU-ministers van Justitie en Binnenlandse Zaken een zwarte lijst van de Europese Commissie waarop de naam prijkt van Saoedi-Arabië, een economische en militaire zwaargewicht uit het Midden-Oosten.
Bataclan

Na de aanslag in concertzaal Bataclan in Parijs kreeg de Commissie van de lidstaten het mandaat een lijst op te stellen met landen waarmee financiële transacties door banken strenger moeten worden gecontroleerd om witwassen en terrorismefinanciering te voorkomen. In overeenstemming met het Europees Parlement werden daarop 23 landen en gebieden opgenomen, waaronder Saoedi-Arabië en onderdelen van de Verenigde Staten zoals Guam en Puerto Rico.

Dat viel slecht in Riad en Washington. In een brief aan EU-leiders schreef de Saoedische koning Salman dat de lijst de handel met de EU bedreigt. Een argument dat Saoedi-Arabië vaker hanteert als andere landen landen Riad onwelgevallige stappen willen nemen. De Amerikaanse ambassadeur bij de EU verweet de Commissie een „dogmatische houding”.

Als reden voor hun weigering stelden de ministers donderdag dat de zwarte lijst niet op een transparante wijze tot stand is gekomen en dat de betrokken landen onvoldoende zijn geraadpleegd. De verantwoordelijke eurocommissaris Vera Jourová zei donderdag „teleurgesteld” te zijn. De landen op de lijst zijn volgens Brussel wel gehoord over de maatregelen die ze nemen. Financieel deskundige Johan Langerock van hulporganisatie Oxfam Novib stelt dat vooral Frankrijk en het VK er bij de andere EU-landen op hebben aangedrongen de lijst te verwerpen. Beide landen zijn belangrijke wapenleveranciers aan Saoedi-Arabië, dat in een slepende oorlog in Jemen is verwikkeld.

In Genève liepen de zaken minder voorspoedig voor de Saoediërs. De Raad voor de Mensenrechten liet zich niet op andere gedachten brengen door Saoedische en Amerikaanse diplomaten bij zijn kritische verklaring over de gevangen vrouwen en het onderzoek naar de Khashoggi-affaire.

De machtige Saoedische kroonprins Mohammed bin Salman liet vorig jaar tien vrouwen gevangen zetten die op vreedzame wijze voor meer vrouwenrechten campagne voerden. Volgens mensenrechtenorganisaties zijn sommigen van hen ook gemarteld. De Raad voor de Mensenrechten hekelde met name dat de vrouwen werden gearresteerd op grond van anti-terreurwetgeving. Ook veroordeelde ze „in de sterkst mogelijke termen” de moord op Khashoggi vorig najaar in het Saoedische consulaat in Istanbul. Algemeen wordt aangenomen dat dit gebeurde op bevel van de Saoedische kroonprins.

Nederland steunt sinds 2001 allerlei interventie-oorlogen in het Midden-Oosten en elders. Die worden onder leiding van de VS gevoerd om, naar eigen zeggen, het wereldwijde terrorisme te verslaan. Het begon in Afghanistan, waar ook na ruim zeventien jaar vechten nog geen einde van het conflict in zicht is.

In Afghanistan zijn, sinds de inval van de Verenigde Staten in 2001, de Taliban en andere gewapende groepen alleen maar sterker geworden en plegen ze steeds meer aanslagen. Het kabinet-Rutte III stuurde vorig jaar, na verzoek daartoe van president Trump, extra militairen naar het land. Die blijven er tot ten minste eind 2021. Wie kijkt naar doelen en resultaten, de honderden miljarden euro’s die door de NAVO-landen aan deze oorlog zijn uitgegeven en de miljoenen vluchtelingen en doden die er een gevolg van zijn, vraagt zich af wat het kabinet bezielt om deze oorlog zonder einde te blijven steunen.

In Irak wordt sinds 2003 oorlog gevoerd, met een onderbreking van een paar jaar. Wat begon met leugens over de aanwezigheid van massavernietigingswapens en banden van dictator Saddam Hoessein met Al Qaida, culmineerde in 2014 in de snelle opmars van Islamitische Staat (IS). Opnieuw werd gereageerd met westerse bombardementen op Irak; en later ook op Syrië, waar IS ook voet aan de grond kreeg. In Irak zijn eveneens Nederlandse militairen gestationeerd.

Net als in Afghanistan lijkt in Irak voorlopig geen einde te komen aan het conflict. Het land blijft erg instabiel. Minderheden worden er gemarginaliseerd en onderdrukt, waardoor de voedingsbodem voor terrorisme volop aanwezig blijft. Ondanks deze povere resultaten blijven westerse landen naar het oorlogsinstrument grijpen om, naar eigen zeggen, het terrorisme te verslaan en stabiliteit te brengen. Dat gebeurt ook in landen als Jemen, Pakistan, Somalië en Libië, waar de VS geregeld drone-aanvallen uitvoeren.

Na zeventien jaar oorlog moeten we vaststellen dat terrorisme en de dreiging daarvan enorm zijn toe­genomen. Op basis van cijfers van een Amerikaanse universiteit en de federale overheid, berekende het Amerikaanse Cato Institute dat er in het jaar 2000 dertien door islamisme geïnspireerde buitenlandse terroris­tische organisaties waren en in 2015 44. In 2000 beschikten die dertien organisaties over iets meer dan 32.000 strijders, terwijl dat aantal in 2015 was opgelopen tot bijna 110.000. Wereldwijd is het aantal aanslagen acht keer groter geworden: bijna 15.000.

Ook Europa kreeg met meer terrorisme te maken. Onder andere Frankrijk, Groot-Brittannië, Duitsland, België, Spanje en Nederland zijn sinds 2001 geconfronteerd met bloedige aanslagen, niet zelden gepleegd door jongeren van eigen bodem. De spanning tussen verschillende bevolkingsgroepen is in snel tempo gegroeid. Buitenlandpolitiek is meer en meer binnenlandpolitiek geworden. De gegroeide onveiligheid in binnen- en buitenland zou de (inter)nationale leiders aan het denken moeten zetten over de door hen gekozen veiligheidsstrategie.

Naast de Provinciale Statenverkiezingen, kan er volgende week ook gestemd worden voor de Waterschappen. In het geval van Katwijk is dat voor het Hoogheemraadschap van Rijnland. De VVD is een van de acht partijen die meedoet aan deze verkiezing. Een van de kandidaten van de VVD is Bas Knapp uit onze buurgemeente Noordwijk, vierde op de lijst. Hij vertelt onder meer wie hij is en waarom hij zich kandidaat heeft gesteld voor het waterschap.Wie is Bas Knapp?Ik ben 20 jaar oud, derdejaars student Recht en Economie aan de Universiteit Leiden en raadslid in de nieuwe gemeente Noordwijk.De Waterschappen, wat doen die nou eigenlijk?Kort gezegd zorgen de Waterschappen ervoor dat we veilig kunnen wonen achter de duinen en dijken, dat het water op het juiste peil gehouden wordt en dat ons afvalwater schoon in de natuur terecht komt.En wat betekent dat voor Katwijk?Het werk van het Hoogheemraadschap van Rijnland zie je op tal van plekken in Katwijk terug. Denk bijvoorbeeld aan de grote waterzuiveringsinstallatie aan de Lageweg, het Koning Willem-Alexander gemaal en de prachtige parkeergarage in het Katwijkse Duin. Waarom heb je je kandidaat gesteld voor de Waterschappen?Watermanagement heeft me altijd al enorm geboeid. Nederlanders zijn al eeuwenlang in staat meters onder zeeniveau te wonen, te werken en te recreëren. Daar mogen we met elkaar ontzettend trots op zijn. Tegelijkertijd blijft het houden van droge voeten een uitdaging van formaat. De klimaatverandering maakt dat de zeespiegel stijgt en de bodem tegelijkertijd daalt. Heftige stortbuien wisselen zich steeds vaker af met langere periodes van droogte. Duurzame oplossing zijn dan geboden, maar wel op een manier die voor iedereen behapbaar en betaalbaar is. Daar ga ik me in het algemeen bestuur van Rijnland voor inzetten. Daarbij is het voor Katwijkers natuurlijk altijd goed een VVD’er van een aangrenzende badplaats in het Algemeen Bestuur te hebben. Ik zie persoonlijk dan ook uit naar een goede samenwerking met de Katwijkse VVD.

Op 20 maart 2019 gaat heel Noord-Holland naar de stembus. De verkiezingen voor de Provinciale Staten naderen. Men zegt dat deze verkiezingen niet zo belangrijk zijn. Dat is niet waar. De provincie heeft belangrijke taken zoals zorgen dat wij betaalbare woningen bouwen, een gezond en schoon milieu behouden en een eerlijke arbeidsmarkt creëren.

Mijn naam is Jorrit Carton (26 jaar), geboren in Heemskerk en opgegroeid in de IJmond. Ik ben trots op onze regio. Toch groeien mijn zorgen over de toekomst. Zorgen over betaalbare woningen in de IJmond voor starters en gezinnen. Zorgen over onze de gezondheid en leefomgeving door uitstoot van CO2 en andere schadelijke deeltjes. En zorgen over de zekerheid van werk en de groeiende vraag naar vakmensen voor onze zorg, ons onderwijs en onze maakindustrie.

Laten wij samen onze toekomst zeker stellen en het volgende bereiken:
Zeker zijn van betaalbaar wonen. In Noord-Holland moet je betaalbaar kunnen wonen. Maar wij bouwen te weinig. En wat wij bouwen in onze schaarse ruimte zijn te grote en dure huizen. Dat geld hebben de meesten niet. Laten wij bouwen voor de behoefte van de inwoners uit de regio en niet voor de portemonnee van de ontwikkelaars! Zeker zijn van een schoon milieu. Onze manier van leven om heeft grote gevolgen voor onze natuur en het milieu. Vervuiling door de uitstoot van industrie, landbouw en verkeer is schadelijk voor de gezondheid en onze omgeving. Wij doen geen concessies op het milieu. Wij dringen de uitstoot terug voor een gezonder en schoner leefmilieu.  Zeker zijn van werk. Wij moeten de tekorten op de arbeidsmarkt verkleinen en meer inwoners aan het werk helpen. Zo is er veel vraag naar werknemers in o.a.de zorg en techniek. Wij moeten zorgen dat wij opleiden voor de banen van de morgen. Daarom investeren wij in onderwijs en de economie voor een inclusieve arbeidsmarkt met echte banen.

Daarom ben ik kandidaat voor de Provinciale Staten Noord- Holland. Heb je vragen? Stel ze gerust via e-mail of de sociale media.



De VVD investeert in Rivierenland Rivierenland en de Betuwe veilig en bereikbaar Rivierenland en de Betuwe zijn belangrijke schakels tussen Rotterdam en het Ruhrgebied. Daarnaast is onze regio van grote waarde in de Noord – Zuid-verbinding. Doorstroming op deze knooppunten is essentieel voor de Nederlandse Economie. VVD Gelderland wil daarom investeren in bereikbaarheid. Het verbreden en doortrekken van de A15 heeft prioriteit. De verbetering van de Rijnbrug bij Rhenen is goed voor de ontsluiting van onze regio. Zo zorgen we ervoor dat het verkeer vlot van A naar B kan. Daarnaast pakt de VVD criminaliteit aan. Door betere samenwerking tussen overheden en diensten worden drugscriminelen sneller opgespoord. Bij drugsafvaldumpingen worden gedupeerde grondeigenaren gecompenseerd. Ruimte om te wonen en te werken. Rivierenland en de Betuwe zijn volop in ontwikkeling. Mensen willen er graag wonen en werken. De VVD wil daarom meer ruimte geven om te bouwen. Zo lossen we het woningtekort op. Daarnaast geven we ruim baan voor innovaties, bijvoorbeeld in de fruitteelt. Hiermee stimuleren we de werkgelegenheid en ondernemerschap. Mark Smits kandidaat VVD Gelderland nummer 6 Ik ben destijds in de lokale politiek van Tiel gegaan om problemen aan te pakken. Nu wil ik Gelderland een stukje mooier maken. Problemen zoals; lange files, slechte verbindingen in het openbaar vervoer en criminaliteit stoppen namelijk niet bij de gemeentegrens. Daarom heb ik mijzelf namens de VVD kandidaat gesteld voor de Provinciale Staten in Gelderland. Ik ga graag met volle ambitie en motivatie voor u in onze provincie aan de slag.