Nieuw recent onderzoek iov PVV van Maurice de Hond wijst uit:

63% van de Nederlanders zegt: ISLAM past NIET bij Nederlandse samenleving!

Daarom: grenzen dicht voor islam
en deislamiseren met PVV-Initiatiefwet Verbod Islamitische Uitingen.

Beste vrienden en vriendinnen,

Het jaar 2014 was een bewogen jaar.
Nationaal en internationaal is er veel gebeurd. We herinneren ons allemaal de MH17 ramp wat enorm veel leed heeft veroorzaakt bij zoveel Nederlanders.
De opmars van IS met al hun gruwelijkheden. Het groeiend aantal jihadisten in ons land, de toestroom van asielzoekers, het uitkleden van de ouderenzorg en de extra miljarden die we aan Brussel moeten afdragen. Het hield niet op.
De afgelopen week viel het kabinet bijna. Wat zou het een mooi kerstcadeau zijn geweest als premier Rutte zijn biezen had gepakt.

Ook voor mij eindigt het jaar bewogen. De politieke elite probeert me door middel van een nieuw proces wederom de mond te snoeren. Maar dat zal ze niet lukken. Ik zal me in mijn strijd voor onze vrijheid en tegen de islamisering van Nederland nooit de mond laten snoeren. Door niemand. Daarvoor heeft u mij niet gekozen.

Het jaar 2015 brengt ons allen weer nieuwe kansen.
Er komen verkiezingen aan op 18 maart voor de Provinciale Staten. En wat zou het geweldig zijn als na een overwinning van onze PVV en een verlies van de coalitie er daarna verkiezingen zouden komen voor de Tweede Kamer. Want Nederland snakt naar verandering!

Zoveel Nederlanders hebben er genoeg van!

Genoeg van alle belastingverhogingen,
Genoeg van het pakken van onze ouderen ,
Genoeg van alle criminaliteit,
Genoeg van al die asielzoekers,
Genoeg van de rondlopende jihadisten,
Genoeg is genoeg.

Het is tijd voor verandering!

De Partij voor de Vrijheid is er klaar voor om wederom op te komen voor uw belangen in het nieuwe jaar!

Namens alle volksvertegenwoordigers in de Tweede Kamer, Eerste Kamer, Europees Parlement, Provinciale Staten, gemeenteraden en al onze medewerkers wens ik u en uw familie hele fijne kerstdagen en een fantastisch 2015!

Hartelijke groet,

Geert Wilders

De PVV wil dat gemeenten per direct stoppen met het verschaffen van gratis inboedels aan statushouders. “Statushouders in Oisterwijk krijgen €10.000 om hun gesubsidieerde woning in te richten, terwijl onze ouderen worden gekort op hun pensioen en velen zelfs niet eens meer hun broodnodige verzorging kunnen betalen”, stelt PVV-woordvoerder wonen Barry Madlener. “Dit heeft een enorme aanzuigende werking, waardoor talloze gelukszoekers onder het mom van asiel naar Nederland willen komen voor gratis woongelegenheid en een inboedel ter waarde van €10.000”.

De PVV dient een motie in waarin ze de regering verzoekt om gemeenten te verbieden statushouders nog langer geld te geven voor inboedels. De PVV wil bovendien dat de verstrekte bedragen direct worden terugbetaald.


De PVV eist donderdag 3 maart 2016 in de Tweede Kamer meer openheid van dit kabinet over terrorismefinanciering vanuit de Golfstaten. Ook wil de partij dat minister Koenders de ambassadeur van Qatar op het matje roept.

Volgens PVV-Kamerlid Raymond de Roon speelt de discussie over terrorismefinanciering zich teveel af op de achtergrond. "Dat hindert de strijd tegen terrorisme enorm. Welke landen staan daadwerkelijk aan onze kant in de strijd tegen terrorisme en welke niet? Dat moet duidelijk worden. Daarom moet minister Koenders de Kamer jaarlijks gaan informeren over wat de Golfstaten doen om internationale sancties te handhaven, en welke resultaten zij daarbij boeken."