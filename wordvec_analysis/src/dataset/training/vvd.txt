Altijd celstraf voor geweld tegen hulpverleners

Geweld tegen hulpverleners is onacceptabel en moet harder bestraft gaan worden. Ze moeten geen taakstraf meer krijgen, maar minstens een dag de cel in.

Dat wetsvoorstel gaat VVD-minister Sander Dekker indienen. Hij komt met een wetsvoorstel waardoor geweld tegen ‘functionarissen met een publieke taak’ met celstraf wordt bestraft, óók als geen letsel is toegebracht. We moeten de idioten aanpakken die onze hulpverleners met geweld te lijf gaan. Daarom gaan we geen taakstraf meer geven, maar standaard een celstraf.




“We hebben in Nederland veel met elkaar opgebouwd, dat moeten we beschermen en behouden. En dat doen we door niet tegenover elkaar te staan, maar naast elkaar.”
Wie is Mark Rutte?

Mark Rutte werd op 14 februari 1967 geboren in Den Haag en groeide op in een gezin met zeven kinderen. Van 2002 tot en met 2004 was Mark staatssecretaris van Sociale Zaken en Werkgelegenheid. Daarna was hij twee jaar staatssecretaris van Onderwijs, Cultuur en Wetenschap. Nadat Mark politiek leider van de VVD werd, werd de partij onder zijn leiding voor het eerst in de geschiedenis de grootste partij van Nederland. Sinds 2010 is Mark minister-president.




Een vreedzame revolutie. Zo wordt de Grondwetswijziging van 1848 ook wel genoemd. In dat jaar verloor de koning zijn macht en werd Nederland een parlementaire democratie. De nieuwe Grondwet was geschreven door de liberaal Johan Rudolf Thorbecke en is nog altijd de basis van onze democratie.

Precies honderd jaar na de Grondwetswijziging werd de VVD opgericht. In de tussentijd speelden liberalen een belangrijke rol in de Nederlandse politiek. Zo werd in 1874 de kinderarbeid afgeschaft, dankzij het ‘Kinderwetje’ van de liberaal Samuel van Houten. In het begin vonden de liberalen het niet nodig een politieke partij te beginnen. Pas in 1885, toen alle andere stromingen al partijen hadden, werd de Liberale Unie opgericht.
Verboden door de Duitsers

In het begin van de twintigste eeuw volgde een versplintering van het politieke landschap. Bij de liberalen leidde dat tot de vorming van de Vrijzinnig-Democratische Bond (VDB) en de Liberale Staatspartij. Beide partijen werden in 1941 door de Duitse bezetter verboden. Een aantal kopstukken van de partijen kwam tijdens de oorlog om het leven.

Na de oorlog veranderde de Liberale Staatspartij haar naam in Partij van de Vrijheid (PvdV) en ging de VDB van Pieter Oud op in de PvdA. Oud voelde zich daar al snel niet meer thuis en richtte het Comité-Oud op. Niet veel later besloten Oud en PvdV-leider Dirk Stikker om te gaan samenwerken. Met de oprichting van de VVD in 1948 kwam er een einde aan de versplintering.

