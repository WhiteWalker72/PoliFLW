Wat vinden we het belangrijkste? Dat is de vraag die bij de statenverkiezingen op tafel ligt. Veel mensen hebben nog niet geprofiteerd van de economische groei.

Voor de een kwam de energierekening of de hogere rekening bij de kassa van de supermarkt als een grote schrik, voor de ander is geen betaalbaar huis te vinden. Daar kunnen we wat aan doen. Door een andere politieke keuze te maken. Vandaag dien ik met financieel specialist Henk Nijboer een voorstel in waarin we ons alternatief schetsen.

    Vandaag dien ik met financieel specialist Henk Nijboer een voorstel in waarin we ons alternatief schetsen.

Met meer ruimte voor vooruitgang voor iedereen. Met compensatie voor de energierekening en zonder de hogere btw op de dagelijkse boodschappen. Met meer waardering voor de mensen die voor ons allemaal in het veld staan: de agenten, leraren, verpleegkundigen en militairen. Met een steuntje in de rug voor ouderen door een hogere AOW. En met een hogere huur- en zorgtoeslag.

    Het is tijd voor een eerlijker alternatief.

Dat moet betaald worden, dat weten wij ook wel. En dat kan. Als we een bijdrage durven te vragen aan de rijksten. Als we bedrijven die gelukkig weer veel winst maken geen belastingverlaging geven. Als we de uitstoot van CO2 belasten.

    Dit is het moment om te investeren in de samenleving, in plaats van in multinationals.

Het is tijd voor een eerlijker alternatief. Een alternatief waarbij je zeker kan zijn dat je er echt op vooruit gaat. Het kabinet Rutte III heeft gekozen voor duurdere boodschappen en lagere winstbelasting voor grote bedrijven. Als we allemaal gaan stemmen kunnen we hen de meerderheid ontnemen.

Dit is het moment om te investeren in de samenleving, in plaats van in multinationals. In schoolkrijt, in plaats van krijtstreep. In bestaanszekerheid voor iedereen, in plaats van rijkdom voor enkelen. Laten we deze kans grijpen.

    Laten we deze kans grijpen.



............................

Nederland verdient een kabinet dat de opwarming van de aarde tegengaat en de grote vervuilers laat betalen. Maar dat zijn niet de plannen van Rutte en Wiebes. Een jaar lang onderhandelden ze over het klimaatakkoord.

Het resultaat? De milieuclubs en vakbonden liepen gedesillusioneerd weg, de grootste vervuilers betalen het minst en krijgen bijna alle beschikbare subsidie en gewone Nederlanders blijven achter met de rekening. Zelfs het klimaatbeleid wordt door Rutte ingezet als een pinautomaat voor de grote bedrijven.

    Zelfs het klimaatbeleid wordt door Rutte ingezet als een pinautomaat voor de grote bedrijven.

Deze aarde is de enige plek waar onze kinderen kunnen wonen en een bestaan kunnen opbouwen. Je wil zeker zijn dat zij kunnen rekenen op een schone toekomst. We kunnen later niet zeggen dat we niet gewaarschuwd zijn voor klimaatverandering. Het is onze verantwoordelijkheid om nu in te grijpen. Maar dat gaat alleen lukken als we de grote vervuilers durven aan te pakken en de rekening eerlijk delen.

    Een eerlijker, vrolijker en groener alternatief is mogelijk, daarom hebben wij vandaag ons voorstel opgestuurd naar het Planbureau voor de Leefomgeving.

Een eerlijker, vrolijker en groener alternatief is mogelijk. Daarom hebben wij vandaag ons voorstel opgestuurd naar het Planbureau voor de Leefomgeving. Wij willen dat grote bedrijven via een CO2-heffing gaan betalen voor hun uitstoot. De opbrengst gebruiken wij om de energierekening voor gewone mensen te verlagen en om te investeren in duurzame energie en innovatie.

Dat alternatief gaat er komen als genoeg mensen van zich laten horen. Daar ben ik van overtuigd. Doe daarom mee en teken de petitie. Zodat we zeker kunnen zijn van een schone toekomst en de rekening daar neerleggen waar hij hoort.