

CDA-offensief tegen zware criminaliteit: Straf criminelen zwaarder en bevries hun geld

CDA leider Sybrand Buma wil de criminaliteit in Nederland harder aanpakken.Hij komt vandaag met een pakket aan voorstellen die ervoor moet zorgen dat criminelen die onze samenleving ontwrichten sneller worden vastgezet en zwaarder worden gestraft. Ook moet al hun geld worden bevroren, zodat zij niet alsnog naar het buitenland kunnen vluchten om daar als een koning te leven.

Buma: “De invloed van de zware criminaliteit neemt toe. Dit probleem raakt niet alleen aan onze veiligheid, maar ook steeds meer aan onze democratie en onze rechtstaat. Wie is in dit land nog de baas? We moeten daarom harder optreden tegen criminelen en ze daar raken waar dat het meeste pijn doet, in hun portemonnee.”

De misdaad maakt per definitie misbruik van kwetsbare mensen: verslaving onder jongeren, misbruik van vrouwen in de prostitutie of afpersing van een boer in het buitengebied om zijn stal af te staan. Maar ook onze ambtsdragers, burgermeesters, wethouders, politieagenten, journalisten en anderen. Zij worden in hun functie steeds vaker bloot gesteld aan heftige bedreigingen, geweld en intimidatie vanuit de onderwereld.

“Alleen in een veilig land kun je in vrijheid leven. Alleen die veiligheid staat onder grote druk. Daarom wil het CDA hogere straffen, meer mogelijkheden om criminelen financieel aan te pakken en meer bevoegdheden voor politie en OM om de zware criminelen voor de rechter te krijgen,” aldus Buma.

Het CDA wil mensen die in de bijstand zitten en er niet meer uit komen aan het werk helpen door een basisbaan in te voeren. Iedereen in onze samenleving moet mee kunnen doen ook de mensen die afgeschreven zijn. Nu lopen zij vast in het systeem dat moet en kan anders met de basisbaan.

CDA leider Sybrand Buma: “De bijstand is een gevangenis geworden. Ik wil een nieuw sociaal vangnet. In plaats van de bijstand, maar dan mét een baan. Door de basisbaan zorgen we dat mensen contact met de samenleving houden en weer perspectief krijgen. Zo wordt het ook makkelijker voor hen om uiteindelijk door te stromen naar een echte baan. En worden ze weer onderdeel van de samenleving.”

Terwijl de economie groeit en werkgevers zitten te springen om personeel, neemt het aantal mensen in de bijstand nauwelijks af. Bijna een half miljoen mensen zitten langdurig in de bijstand. Want wie eenmaal in de bijstand zit, komt daar heel moeilijk uit. Het CDA wil daarom een basisbaan van 20uur werken per week voor 85% van het minimumloon. Nu is de bijstand 70% van het minimumloon en zit iemand thuis. Wij willen dat er 15% boven op komt, de ene helft wordt door de gemeente betaald en de andere helft door de werkgever.

“Als je eenmaal in de bijstand komt krijgen mensen een enorme stempel. Daar kom je heel moeilijk van af. Ze staan langs de kant, kunnen toch niets. Terwijl we door de toenemende vergrijzing alle Nederlanders heel hard nodig zullen hebben”, aldus Buma.

Het voorstel van de basisbaan komt voort uit het rapport van het Wetenschappelijk Instituut van het CDA, ‘de baan als basis’. Het rapport is vorig jaar gepresenteerd.



De Tweede Kamer heeft het presidium opgeroepen een parlementaire enquête te starten naar de gang van zaken rondom de gaswinning in Groningen. Dat gebeurde via een motie, die door alle partijen in de Tweede Kamer wordt gesteund. In een parlementaire enquête kunnen betrokkenen verplicht en onder ede worden gehoord en kan publieke verantwoording worden afgelegd.


In de enquête moet centraal staan hoe de overheid is omgegaan met de risico's van de gaswinning in Groningen. De overheid heeft jarenlang volstrekt te weinig oog gehad voor de risico's van de gaswinning. Die winning heeft tal van aardbevingen in het winningsgebied veroorzaakt, waardoor duizenden huizen en andere gebouwen beschadigd zijn en versterkt moeten worden.


Woordvoerder energie Agnes Mulder ondertekende de motie namens het CDA.

Als de nationale veiligheid of openbare orde in gevaar komen, moet de overheid overnames van bedrijven in vitale sectoren tegen kunnen houden, of zelfs terug kunnen draaien. Dat staat in het wetsvoorstel dat staatssecretaris Mona Keijzer (Economische Zaken) vandaag heeft gepresenteerd. Het plan is een uitwerking van het regeerakkoord.

Water en elektriciteit zijn al vitale sectoren die beschermd worden en niet zomaar kunnen worden overgenomen. De leveringszekerheid mag immers niet in gevaar komen. In het nieuwe wetsvoorstel is opgenomen dat overnames van telecom-, internetbedrijven en datacenters in de toekomst vooraf gemeld moeten worden bij het ministerie van Economische Zaken. Keijzer: ”We moeten voorkomen dat onbetrouwbare, niet-transparante of criminele bedrijven onze nationale veiligheid in het geding brengen. Daarom is dit wetsvoorstel zo belangrijk om onze Nederlandse veiligheid te beschermen.”

Niet alleen aanbieders van mobiele-, vaste telefonie en internet gaan onder het wetsvoorstel vallen. Ook bedrijven die vitale voorzieningen aanbieden zoals internetknooppunten, datacentra, hosting- en certificeringdiensten vallen hier onder. Zij zijn immers van belang voor continuïteit, betrouwbaarheid en veiligheid van de dienstverlening en de infrastructuur in Nederland.